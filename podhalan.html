---
layout: sablona.njk
title: Podhalan
---

<div class="">

    <img class="" src="/images/belanka.jpg" alt="belanka" width="460" height="350">

    <h3>Belana la Terra Porta</h3>
    <p>Narozena:</p>
    <p>Otec:</p>
    <p>Matka:</p>
    <p>Chovatelská stanice: La Terra Porta</p>
    <p>Ocenění:</p>

    <p> Naší první fenkou se stala Belana la Terra Porta, se kterou jsme úspěšně odchovali dva vrhy těchto úžasných psů. Vrh A se nám narodil 11.7.2019 a hrdým otcem pěti krásných štěnátek (2 fenky a 3 psy) se stal polský šampion Hugo Boss des Arcanes d´Hermes.  Z tohoto vrhu jsme si nechali jednu fenečku Antheu, která se tak stala součástí naší zvířecí rodiny. Vrh B se Belance narodil o dva roky později 5.7.2021 a tentokrát byl otcem další polský šampion King of Happiness Alpejskie Zauroczenie. V tomto vrhu jsme odchovali 7 štěňátek (3 fenky a 4 psy). Některá z našich odchovaných štěnátek úspěšně sbírají ocenění na výstavách. </p>
    <p> Pro Belanku byly oba vrhy velmi náročné, proto již další neplánujeme.</p>

</div>

<div class="">

    <h4>O plemeni</h4>
    Podhalaňský ovčák je polským zástupcem velkých bílých pasteveckých psů, vyskytujících se především ve východní Evropě.
    Mezi jeho příbuzné patří maďarský kuvasz, slovenský čuvač nebo italské plemeno maremmansko-abruzský pastevecký pes.
    Všechno to jsou mohutně stavění psi s hustou bílou či krémovou srstí, výborní strážci a ochránci.
    Čuvač a maremma jsou menší než podhalaňský ovčák a maďarský kuvasz. Kuvasze od ostatních plemen spolehlivě rozlišují kudrny v srsti.

    <h4>Vzhled</h4>
    Podhalaňský ovčák má silnou a mohutnou konstrukci a je obdélníkového rámce. Rozdíl mezi psem a fenou je jen ve výšce. Srst pokrývá celé tělo a je čistě bílá, krémové znaky se netolerují. Je delší a hustá, s podsadou.
    Hlava je suchá, vyvážená, nesena středně vysoko. Lebka je mírně zaoblená, stop zřetelný. Nosní houba je vždy černá, velká, s dobře otevřenými nozdrami. Pysky přiléhavé s černými okraji. Zuby musí být silné a krom nůžkového skusu je tolerován i klešťový. Oči jsou velké, tmavě hnědé barvy, posazené mírně šikmo. Uši jsou nasazené vysoko a jsou poměrně dlouhé, trojúhelníkovitého tvaru. Krk je středně dlouhý, dobře osvalený a bez laloku. Srst na něm vytváří límec. Hřbet je rovný a široký, směrem od hrudníku dál se nezužuje. Ocas je nasazený nízko, je dlouhý. Srst na něm vytváří praporce. Nohy jsou středně dlouhé, dobře osvalené. Tlapky kulaté, téměř kočičí s vždy černými drápky.

    <h4>Povaha</h4>
    Povahově jsou tito psi vyrovnaní, klidní a sebevědomí. Ke svému majiteli jsou loajální, ale nikdy ne závislí. Mají vyvinuté ochranářské pudy a vlohy pro pasení ovcí. Je ostražitý, aktivní, energický a poměrně mrštný. K cizím lidem se chová odměřeně a v případě ohrožení brání svoji rodinu i majetek. Je známý i svým dobrým vztahem k dětem. Vztah k jiným zvířatům má dobrý.

    <h4>Péče</h4>
    Krátkou srst najdeme na hlavě, tlamě a částečně i na končetinách. Zbytek těla je pokryt delší, hustou srstí, která poskytuje výbornou ochranu před rozmary počasí.
    Srst je patrová, s měkkou podsadou. Krycí srst je tvrdá, rovná či mírně zvlněná. Na krku tvoří bohatý límec, nápadný zejména u samců. Zvláště dlouhá srst je také na stehnech, na ocase pak vytváří praporec.
    Jedinou povolenou barvou je jednolitá bílá, bez krémových podtónů či znaků.
    Péče o zevnějšek podhalaňského ovčáka zahrnuje vyčesávání podle potřeby, vhodná je také občasná kontrola uší.

    <h4>Zdraví</h4>
    Podhalaňský ovčák patří mezi odolná a zdravá plemena. Vyskytnout se může dysplazie kyčelních kloubů, což je onemocnění typické pro velká a obří plemena.
    Vždy po jídle dodržujte dvouhodinový klidový režim, jako preventivní opatření proti torzi (přetočení) žaludku.

    <h4>Potřeby a nároky psa</h4>
    Výživa velkých a obřích plemen představuje citelnou položku v rodinném rozpočtu, se kterou je třeba počítat po celý psí život. Výběru krmení a jeho správnému podávání věnujte náležitou pozornost - ušetříte si mnoho komplikací do budoucna.
    Že se nevyplácí na stravě šetřit je asi jasné. Podobné škody však může napáchat i příliš velkorysé dávkování různých doplňků stravy či vitamínů. Podáváte-li kvalitní granule či máte dobře sestavený domácí jídelníček, nebývají obvykle další doplňky zapotřebí.
    Máte-li pochybnosti ohledně krmení, poraďte se se zkušeným chovatelem nebo na veterinární klinice..

</div>